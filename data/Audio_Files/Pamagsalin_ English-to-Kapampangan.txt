Category 1: Daily Activities & Routines
1. I wake up at six o’clock in the morning and start my day with a quick stretch and then check my phone.
Migigising kung ala sais ning abak, umpisan ke abak kung atyat ke ing katawan ku, lawen ke ing cellphone ku.






2. That’s early. Do you find it hard to wake up that early everyday?
Karanun naman. Magkasakit kang migigising neng abak aldo-aldo?






3. Not really, I’ve gotten used to it. After that, I head straight to the bathroom to shower.
Ali naman, mesane naku. Kaybat, daretsu naku banyu ban mandilu.






4. I usually tend to take my time in the mornings, especially on weekends.
Maralas keng nanamnaman ing oras ku balang abak, lakwas na neng sabadu, at duminggu.






5. I don’t blame you, I try to be out of the house by 7:30 to avoid being late.
E daka sisyan, panga alas syete y medya ning abak mamako naku ban e ku matawli king mumuna kung klasi.






6. That’s smart, I’m often rushing, Do you eat before you leave?
Masanting ya ita. Yaku kasi maralas kung mamaligwa, mamangan ka neng bayu ka mako?






7. Yes, my mom prepares rice, eggs and hot chocolate while we’re getting ready.
Wa, magsadya ya i ima kung nasi, ebun ampong batirul kabang gagayak kami.






8. That sounds nice. My mornings are a bit more chaotic, sometimes I skip breakfast entirely.
Masanting yang daramdaman ita, deng abak kunaman medyu magulu la, nengkayi, e naku mamangan almusal.






9. My older sister and I eat together before heading out.
Ing atsi ku ampo yaku, sabe kaming mamangan bayu kami mako bale.






10. That must be comforting. I walk to school with my older brother.
Makapasno ita. Lalakaran miyang koya ku ing papunta eskuwela.






11. Same here! It’s nice having someone to walk with, especially in the morning
Parewu tamu, nang kasanting istung atin kang abe maglakad, lalu na neng abak.






12. Agreed, once I’m at school, it’s the usual schedule: English, Math, Science, and PE.
Wapen, istung atsu naku eskuwela, parewu yamu ing iskedyul: inglis, math ampo PE.






13. Mine too. And after classes, I go home, rest, then start reviewing and doing assignments.
Yaku man, kayi kayari naning klasi ku, muli naku ban magpaynawa, kayari nanita magrebyu ku kayi gawan ko deng katuldwanan ku.






14. You’re disciplined. I try to study too, but sometimes I get distracted.
Madisiplina ka, susubukan ku naman magaral, pero malilibang ku.






15. I get that. After studying, I help my mom with dinner.
Ikwa daka keta, kayari manigaral. Sosopan ke i ma ku keng apunan






16. In our house, we all eat together
Keng bale mi naman, sabe-sabe kamin ngan mamangan.






17. Same with us. It’s one of my favorite parts of the day.
Parewu kekami, ini ing metung a peka paburitu kung keng aldo.






18. And after dinner? Do you have free time?
Kaybat apunan? Atin ka pang oras para kekang sarili?






19. A bit, I read, watch, or play games with friends online.
Ditak. mamasa kung libru, manalbe, o mamyalung ku kayabe deng kaluguran ku online.






20. That is a good day. I might try setting up a routine like yours.
Masanting ya ing aldo mu ah, subukan keng tukyan ing rutina mu.






Category 2: Greetings and Introductions
1. Good morning! I’m [name]. It’s really great to meet you here at this community event.
Mayap a abak! Aku y [name]. Makuswelu kung mikit-ikit tamu kening kekatang balayan.






2. Good morning! Nice to meet you too. Are you new around here?
Mayap a abak! Matula kung akilala daka. Bayu ka ba keni?






3. Yeah, I just moved into the neighborhood recently. I figured I should start introducing myself to the people I’ll probably see often.
Wa, kalilipat ku pa mu keting kasumangid bale. Aisip kung dapat magumpisa kung magpakilala kareng taung maralas ku kanyang akakit.








4. That’s a great idea. People around here are pretty nice.
Masanting yang ideya yan. Deng tau keti maganaka la.






5. I always try to smile, make eye contact, and ask how someone’s day has been when I meet them for the first time.
Susubukan kung tumiman, lumawe karing mata da, ampon mangutang nung makananu ya ing aldo ning metung a tau nung akit ke keng mumunang besis.








6. And politely greeting someone always feels nice, like saying “Good afternoon” when they walk into a room.
At ing magalang a pamanatu keng metung a tau, kalupa ning pamangamanung "Mayap a gatpanapun" potang lulub la keng kwartu.






7. Same here! When I have guests over, I make sure to welcome them at the door and offer them something to drink or eat.
Gyang aku! Nung atin kung bisita, sisiguraduan kung saganan ku la keng pasbul at dinan kung nanu mang inuman o kanan.






8. That’s good. I do the same. I also make it a habit to say “thank you” after meeting someone.
Masanting yan. Makanyan ku naman gagawan. Abse ke mu naman ing  “salamat” kaybat keng akilala ing metung a tau.








9. True, especially in more formal situations, like meetings. Do you use formal greetings too?
Tutu pin, lakwas na kareng mas pormal a sitwasyun, kalupa da reng pamitipun. Gagamit ka namang pormal a pamag mananu?












10. Yes. In professional settings, I prefer saying things like “Good morning, Sir” or “Good afternoon, Ma’am.”.
Wa. King propesyunal a lugal, mas buri kung sasabyan ing “Mayap a abak, Sir’ o kaya naman “Mayap a gatpanapun, Ma’am.”










11. It really does. When I introduce myself in a meeting, I clearly say my name and briefly explain my role or why I’m there.
Tutu pin. Potang magpakilala ku keng metung a pamitipun, malino kung sasabyan ing lagyu ku ampon pamalino ku ing kanakung tungkulan o bakit atyu ku karin.








12. And at school, I always made sure to greet my teachers every morning. It was my way of showing respect.
At king eskwela naman, maralas ku lang atwan deng mestra ku balang abak. Iti ing paralan ku para ipakit ing respetu.








13. That’s great! And what do you do if you forget someone’s name after meeting them?
Masanting ita! At nanu ing gagawan mu nung akalingwan me ing lagyu ning metung a tau kaybat meng akatagmu?








14. Honestly? I just ask again politely. Then I really try to remember it next time.
Ing tutu mu? Kutnangan ku la mung pasibayu. Kaybat subukan kung ganakan keng tutuking panaun.








15. I sometimes introduce my friends to one another at events to help them feel more comfortable. Do you do that too?
Misan pakilala ku la reng kakaluguran ku keng metung at metung kareng pamitipun ban lakws lang maging komportabl. Gagawan mu naman ita?








16. Yes. And if the introduction goes well, I usually exchange phone numbers or social media handles to stay in touch.
Wa. At nung masalese ing pamipakilala, keraklan mililibe keng numeru ning teleponu o social media handles ban manatili kung makipag-ugnayan.








17. That’s nice! By the way, when you greet older people in your family, do you do anything different?
Mayap yan! Kayi pala, neng manatu ka kareng matwa keng pamilya mu, atin kang gagawang aliwa?








18. Yeah, I was taught to bow a little or nod when greeting elders, especially at reunions or during the holidays.
Wa, tiru da kung dukung ditak o siklod neng mamye galang kareng makatua, lalu na kareng reunion o neng holidays.






19. Me too. It’s a simple way to show respect. I also always greet my friends’ parents when I visit them.
Aku man. Metung yang simpleng bage ban plato ing respetu. Parati ku la namang kukomustan reng pengari da reng kakaluguran ku neng mamasyal ku karela.








20. I enjoyed talking to you. Welcome to the neighborhood!
Masaya kung makitalamitam keka. Malaus ka keti king balayan!






Category 3: Family and Relationships
1. My family’s really close with one another. No matter how busy we get, we always make time to have dinner together.
Ing pamilya ku malapit kami king metung at metung. Agyang atin kami ngan gagawan, siguraduan ming atin kaming oras ban abe-abe kaming mangan apunan. 










2. We’re like that too. No matter how chaotic the day gets, we all sit down and talk over dinner.
Ikami mu naman. Agyang makananu ya kagulu ing aldo, lukluk kami ngan at mangamanu kabang mamangan apunan. 










3. I have two brothers and a sister, we fight sometimes but when something serious comes up, we help each other.
Atin kung adwang kapatad a lalaki at metung a babai, mipapate kami misan dapot potang atin linwal a seryusung bage, saupan mi ya ing balang metung.








4. Same here. I have three siblings, and we bicker sometimes. But when it matters, we always show up for one another.
Gyang aku. Atin kung atlung kapatad at mipapate kami misan. Dapot nung ating importanti, parati kaming atyu para keng balang metung.






5. And my parents, they’ve been married for over twenty years and they’re still so sweet. They still go on movie dates.
At deng pengari ku, miyasawa nalang dakal a banwa at angga man ngeni mikalugud la pa. Mag-movie date la pa rin.








6. For me, weekends are my favorite. We visit my grandparents, and the whole family gathers. There’s always food, laughter, and stories.
Para kaku, ing weekend ing paborito ku. Papasyalan mi la reng apu ku, at mitipun la reng buung pamilya mi. Menasa atin pamangan, tula, ampon kwentuan.








7. Oh, same! Our gatherings are loud but fun. Some of the funniest stories come out then.
Oh, parehu tamu! Deng pamitipun mi masigla dapot masaya. Deng mapilan kareng makatulang istorya lulwal la kanita.










8. There’s nothing better than reliving those old memories and laughing all night.
Ala nang masanting pa nung ganakan itang panaung milabas at mipapangayli keng mabilug a bengi.








9. I grew up really close to my cousins. We were like siblings sharing secrets, playing games, and celebrating birthdays together.
Meragul kung malapit kareng pisan ku. Kalupa ming mikakapatad a mipamuklat sikretu, mamialung, at miyabe-abe pagselebran ing aldo ning kebaitan.








10. We are like that too. My cousins and I have a bond that feels more like best friends than relatives.
Ikami naman mu makanyan kami. Deng pinsan ku ampong aku atin kaming pamiyabe a anting  mikakaluguran kami kesa keng kamag-anak.










11. Whenever I’m feeling down or unsure, I go to my mom. Her advice always helps me feel better.
Neng atin kung panamdaman a malungkut o e ku siguradu, pupuntalan ke i ima ku. Ing kayang payul parati yang makasaup kanaku ban sumanting ing pakiramdam ku.








12. Same here. My mom’s words are always what I need to hear. It’s like she just knows.
Gyang aku. Deng amanu nang ima ku parati lang kailangan kung damdaman. Balamu balu na.








13. We always try to keep in touch with relatives who live far. Even a short call means a lot.
Parati ming sisikapan a makipag-ugnayan kareng kamag-anak a marayu. Agyang makuyad mung awus dakal ya kabaldugan.








14. That’s a great habit. We always do video calls to keep the bond strong.
Masanting a galo ita. Maralas kaming makipag-video call ban manatili ing pamiyabe mi.






15. My dad’s one of my role models. He’s taught me a lot about hard work and being humble.
I tatang ku metung ya kareng role model ku. Dakal ya tiru kaku tungkul keng pamagsumikap at pamagkumbaba.








16. Mine too. His life lessons have stuck with me, especially about being kind and responsible.
Ing kanaku mu rin. Deng aral na keng bie menatili la kaku, lalu na patungkul ban maging maganaka ampon responsabli.








17. When I’m super stressed, my older sister always notices. She won’t say much—she just makes me tea or something.
Potang sobrang stress ku, ing atsi ku maralas nang apansinan. E ya mu magsalita, gawa naku mung tsa o nanu man.










18. My older brother’s the same. He’ll just sit with me quietly when I need it.
Makanyan ya naman ing koya ku. Tahimik ya mung lukluk king siping ku  nung kailangan ku.








19. I honestly think my family's shaped a big part of who I am—how I treat others, how I handle problems.
Ing tutu man ing pamilya ku ing meging maragul a parte nung ninu ku ngeni, nung makananu kung pakiyabayan deng aliwa, at nung makananu kung resolban ing problema.








20. Even if we don’t always agree, I know I can rely on them.
Agyang ali kami maralas mikakasundu, balu ku agyu ku lang asahan.






Category 4: Weather and Environment
1. It’s sunny and warm today. Perfect for biking or a picnic.
Masala at mapali ing aldo ngeni. Perpektu para keng pamagbisikleta o piknik.






2. Yeah, great weather to be outside and have fun.
Wa, masanting ing panaun ban lumwal at magsaya.






3. I always carry an umbrella during the rainy season because sudden downpours are very common in our area.
Maralas kung magdalang payung nung mauran ing panaun uling ing biglang uran karaniwan ya mu keng lugar mi.






4. When it rains hard, we just stay in and watch the raindrops on the roof.
Neng masikan ing uran, manatili kami mu kilub at manalbe kareng patak ning uran keng bubungan.






5. The wind last night was strong, it broke some tree branches!
Masikan ing angin nabengi, mesira la ding mapilan a sanga ning dutung!






6. Ours too! Leaves were everywhere on the street.
Kekami rin! Deng bulung atyu la keng dalan.








7. During the dry season, the grass turns brown and everything gets dusty.
Neng panaun ning kaleldo, ing dikut maging kayumanggi la ampo ing egana-gana maalikabuk la.








8. Yeah, with barely any rain, even the soil looks tired.
Wa, anyang ditak mu ing uran, adyang ing gabun lupa yang mapagal.






9. Yesterday, we had a thunderstorm. There was loud thunder and flashing lights throughout the night.
Napun, ating bagyu. Atin masikan a duldul ampo kildap keng mabilug a bengi.






10. I know! The sky looked scary but kind of amazing too.
Balu ku! Ing banua makatakut ya pero metung yang bage a makapagmulala.






11. I like how the air feels cooler every morning.
Buri ku nung makananu yang mas marimla ing angin balang abak.






12. Especially when the sun hasn’t risen fully yet, it’s refreshing.
Lakwas na nung e pa matas ing aldo, presku ya.






13. At home, we recycle bottles and paper to help the environment.
King bale, magrecycle kaming bote ampong papel ban makasaup king kapaligiran.






14. Us too. Little things really make a big difference.
I kami man. Deng mangalating bage atin lang maragul a epektu.






15. People here plant trees on Labor Day, it helps with climate change.
Deng tau keni mananam lang dutung neng Labor Day, makasaup ya keng climate change.






16. That’s great. Trees also give shade, which we really need.
Masanting yan. Ing dutung mamiye lang salilungan, a kailangan tamu tagana.






17. Pollution from cars and factories fills the air with harmful gases.
Ing polusyun ibat kareng saken ampo pabrika kakatmuan ne ing angin ning makapinsalang gas.








18. It gets worse in big cities. It’s harder to breathe sometimes.
Mas malala ya kareng mangaragul a balen. Mas masakit mangisnawa minsan.






19. Earthquakes are rare here, but we still practice safety drills.
Malagad mu ing mamayun keni, pero magsane kaming safety drills.






20. We always pick up trash to help take care of the environment.
Maralas kaming mamulut basura ban makasaup keng pamaglingap keng kapaligiran.






Category 5: Food and Dining Every morning, 
1. Every morning, I eat rice, fried egg, and hot chocolate for breakfast.
Balang abak, mamangan kung nasi, pritung ebun, ampo mapaling tsokolati para keng almusal.




2. For lunch, I usually bring food from home like adobo and veggies.
King pagtuan, maralas kung magdalang bakal ibat king bale kalupa ning arobu ampong gule.








3. Me too. My mother always prepares packed meals for me.
Aku rin. I ima ku parati yang magsadiang bakal para kaku.








4. On Fridays, my family eats out at our favorite restaurant to relax after a long week.
Balang Byernis, ing pamilya ku mamangan kami king paboritu ming pipanganan para makapag-paynawa kayari ni makabang paruminggu.






5. That sounds fun. We do the same thing, especially after work gets stressful.
Masaya ya ita. Makanyan mu naman ing gagawan mi, lalu na nung maging stressful ing obra.






6. During special occasions, we cook lechon, pancit, and kare-kare.
Kareng espesyal a okasyun, maglutu kaming lechon, pancit, ampong kare-kare.






7. Sometimes, I try out new recipes like pasta and sushi. It's fun experimenting.
Misan, susubukan ku la deng bayung recipe kalupa ning pasta ampo sushi. Masaya ing mag experiment.








8. I’ve been doing that too. I recently learned how to make ramen.
Gagawan ku naman ita. Bayu ku pa mu abalu nung makananu yang gawan ing ramen.








9. And when we’re out in the afternoon, I always go for street food—fish balls, kwek-kwek, or isaw.
At potang lulwal kami neng gatpanapun, pane kung pupunta kareng street food kalupa ning fish balls, kwek-kwek, o isaw.








10. Me too! They’re cheap, tasty, and remind me of high school.
Aku man. Mura la, manyaman la, at magpaganaka la kaku keng high school.


11. My mom taught me how to cook sinigang. I love eating it on rainy days.
Tiru na kung ma ku nung makananu maglutung sigang. Buri kung kakanan iti neng mauran.






12. Nothing beats a warm bowl of sinigang when it’s gloomy out.
Alang maka agwanta keng pali ning silyo ning sigang potang makulimlim ya ing kilwal.






13. We always keep fruits like mangoes and bananas for dessert.
Maralas kaming magnipun prutas kalupa da reng mangga ampo sagin anting pagmayumu.








14. Yeah, we stock up too. It’s a healthy alternative.
Wa, mag stock kami naman. Metung yang masustansyang alternatibu.






15. On weekends, my siblings and I bake cookies and cakes. The house smells amazing.
Neng sabadu-duminggu, aku ampo reng kapatad ku maglutu kaming cookies ampo cakes. Manyaman ing bawu ning bale.








16. In our home, we usually bake brownies and eat them fresh from the oven.
Keng bale mi, maralas kaming maglutu brownies ampo kakanan mi lang bayu ibat keng oven.






17. I drink a lot of water everyday to stay healthy.
Miminum kung dakal a danum aldo-aldo ban manatili kung masikan.








18. That’s a good habit! I try to skip soft drinks too.
Mayap a gawi yan! Susubukan ku naman pangilagan ing soft drinks.








19. We go to the market a lot for fresh veggies, meat, and seafood.
Maralas kaming pupunta palengki para kareng sagiwang gule, karni, ampo seafood.








20. Us too. Nothing beats fresh ingredients when cooking.
I kami mu rin. Ala nang masanting pa kareng sagiwang sangkap neng maglutu.




Category 6: Travel and Transportation


1. Every morning, I ride the jeepney to school. I always leave early to avoid traffic.
Balang abak, sake kung dyip papunta eskwela. Parati kung mamako maranun ban pangilagan ing traffic.






2. Same here. I’ve learned to leave earlier or I’ll end up late.
Diyang aku. Mebyasa kung mako mas maranun o mitauli ku.










3. We planned our family vacation months ago, booked our flights and hotel early.
Megplanu kami keng bakasyon ning pamilya mi anyang milabas a bulan, meg-book kaming flights ampo hotel maranun.






4. Nice! We did that too last summer. It saved us a lot of stress.
Mayap yan! Gewa mi ya naman ita keng milabas a summer. Mekaligtas kami keng dakal a stress.






5. I usually just walk to the grocery store. It’s cheaper than driving.
Maralas maglakad ku mu papunta keng grocery. Mas mura ya kesa keng magmaneho.






6. That’s what I do when I’m not in a rush. Good for the environment too.
Oyta ing gagawan ku potang e ku mamalagwa. Masanting mu naman para keng kapaligiran.






7. When it rains, my dad drives me to school since the streets get slippery
Neng mauran, i tatang ku ing magdala kanaku keng eskwela uling matalusad la reng dalan






8. My dad does that too. Commuting during bad weather is sometimes dangerous.
Ing kanakung tatang gagawan na naman ita. Ing pamagkomyut nung e masanting ing panaun neng misan delikadu ya.






9. When we travel to other cities, we usually take the train. It’s fast and has a scenic view.
Nung munta kami kareng aliwang balen, maralas kaming sasake keng tren. Mabilis ya at atin yang masanting a babatyawan.






10. Same here. I love watching the countryside through the window.
Diyang aku. Buri kung lalawen ing marangle keng awang.






11. I bike around our village. It’s fun and helps me stay active.
Magbisikleta ku keng baryu mi. Masaya yang aktibidad at makasaup ya kanaku ban maging aktibo.






12. I like biking too. It gets me moving while getting things done.
Buri ku naman ing magbisikleta. Iti ing magpakimut kanaku kabang gagawan ku ing bage-bage.






13. We always wear seatbelts in the car and helmets on the motorbike.
Maralas kaming maka seatbelt keng saken ampo helmet keng motor.






14. Safety first, always. Even short rides can be risky.
Ing kaligtasan mumuna, parati. Agyang makuyad a pamaglakbe malyari yang maging mapanganib.










15. Flying is fun, especially the first time. Looking out the window feels amazing.
Ing pamanyulagpo masaya ya, lalu na keng mumunang besis. Ing pamag batyo keng awang makapagmulala ya.






16. Yes! I was only looking at the window the first time I flew.
Wa! Makalawe ku mu keng awang inyang mumunang besis kung sinulapo.






17. Tricycles are super useful for travelling to nearby places.
Magagamit la reng tricycle keng pamaglakbe kareng malapit a lugar.






18. Yeah, especially in places with limited transport options.
Wa, lalu na kareng lugal a limitadu ing transportasyun.








19. At night, we drive slowly, keep our headlights on, and stay alert.
Neng bengi, mabagal kaming magmaneho, makabuklat la reng sulu mi, at manatili kaming alertu.






20. Better safe than sorry. Night driving can be tricky.
Mas masanting ing ligtas kesa keng magsisi. Ing pamagmaneho neng bengi malyari yang maging masakit.








Category 7: Shopping, Money, Transaction


1. I went shopping yesterday, but everything was so expensive.  
Megshopping ku napun, oneng asna kamal ngan.  






2. Did you try asking for a discount?  
Asubukan mu nang mengutang bawas?  






3. Yeah, I asked, "Can you give me a discount if I buy a lot?"  
Wa, sabi ku, “pweding dinan bawas nung marakal ku salwan?”  






4. They said the prices were already final.  
Sinabi da apin na ita ing presyu.  






5. That’s frustrating. I usually check prices online before buying.  
Kasakit na, parati ku kasing lalawe presyu online bayu sali.  






6. Same here. Sometimes online is even cheaper than stores.  
Yaku rin. Misan mas mura pa online kesa pisalwanan.  








7. True. Do they at least accept gcash?  
Tutu. Tatanggap la namang gcash?  






8. Yes, they accept both gcash and credit cards.  
Wa, tanggap lang gcash ampon credit cards.  






9. That’s good. One time, I forgot my wallet so couldn’t pay at the counter.  
Awa, misan akalingwan ke ing pitaka ku anya e ku mekapamayad counter. 




 
10. Oh no! Did they let you return later to pay?  
Aru! Peburen daka ban mamabayad kabalik?  






11. Yeah, but it was embarrassing. Better safe than sorry.  
Wa, oneng makarine. Mas masanting ing ligtas kesa keng magsisi.  






12. Have you ever been charged twice for the same item?  
Mekatadwa ka mesingil keng metung a bage?  






13. Yes! It happened to me last month, I had to ask for a refund.  
 Wa! Yaku mu naman anyang milabas a bulan, mengutang kung refund. 




 
14. Refunds can take so long, though.  
Kalambat da reng refund e.  






15. That’s why I prefer using cash when possible.  
Inya pin mas buri kung gumamit cash patse malyari.  






16. But if you use a loyalty card, you get points for every purchase.  
Patse atin kang loyalty card, mamye lang puntos ustung sali ka.  






17. That’s true. I actually saved up enough points to get a free item.  
Tutu. Menipun kung puntus para keng libri.  








18. Lucky you! Last time, I spent almost half my paycheck on gadgets.  
Maswerti ka! Kanita, apitna ke ing sweldu ku kareng gadyet.  






19. I’m trying to stick to a budget this month so that doesn’t happen again.  
Susubukan ku ping mamadyet ngeni oneng e na milyari.  






20. Same here. Better to plan than run out of money.  
Makanyan ku naman. Masanting nang magplanu kesa magisan ing pera.  








Category 8: Small Talk & Social


1. Hey! How have you been?  
O! Komusta naka?




  
2. I’ve been good, just busy with work.  
Mayap kumu, okupadu mu keng obra.  






3. Yeah, same here. Have you been going out lately?  
Awa yaku man. Lilibut ka ata?  






4. Not much, I’ve mostly stayed at home.  
E masyadu, atyu kumu maralas bale.  






5. Makes sense. Sometimes it’s nice to just relax.  
Awa, misan mas masanting magrelax.






6. True! Do you still hang out with our old friends?  
Tutu! Akayabe mu la pa reng kaluguran ta kanita?  






7. Yes, we meet up every other weekend.  
Wa, mikit kami balang kadwang duminggu.  






8. That’s great! I miss those small gatherings.  
Awa santing! Amiss kula reng pamitipun.  








9. You should join us next time!  
Tuki ka keng tutuki!






10. I’d love to. Do you still go to the same café?  
Buri ke ita. Mumunta ka kareng cafe kanita?  






11. Yes, the one near the park.  
Wa, itang malapit king park.  






12. I like that place.  
Buri ku keng lugal ayta.  






13. It’s quiet and the coffee’s really good.  
Taimik karin at manyaman ing kape.  






14. Have you tried their new menu yet?  
Asubukan mu ne ing bayu dang menu?  






15. Not yet, I always order the same thing.  
Ali pa, metung mu ing oorderan ku keta.  






16. Same here, I never change my order.  
Yaku rin, e ku maglibe order.  






17. We should go together next week.  
Lumibut tamu keng tutuking duminggu.






18. That sounds fun! What day works for you?  
Kasaya na nita! Nanung aldo ing magsilbi ka?  






19. Saturday would be perfect.  
Sabadu ing masanting.  






20. Okay, I’ll message you the details.  
Awa, pabalwan daka keng detalye.  






Category 9: WH Questions
1. How are you?
Komusta na ka?






2. Where do you live?
Nokarin ka makatuknang?






3. Why are you interested in learning Spanish now, after all these years?
Ot kaburi mung panigaralan ing Spanish ngeni, kaybat dareng milabas a banwa?






4. When do you usually feel the most productive—morning or late at night?
Kapilan mu araramdaman a masipag ka neng abak o neng bengi na?






5. Who taught you how to cook such delicious pasta?
Ninung menuru keka nung makananung maglutung manyaman a pasta?






6. What kind of books do you enjoy reading in your free time?
Nanung klasing libru ing buri mung babasan istung ala kang gagawan? 








7. Which restaurant do you usually go to when you're craving something spicy?
Nokaring pipanganan ing pupuntalan mu neng bisa kang mangang maparas a pamangan?






8. How do you manage to stay so organized with such a busy schedule?
Makananu meng sasamasan ing oras mu ban maging yang masalese agyang okupadu ka iskedyul?






9. Why didn’t you attend the meeting yesterday? Everything okay?
Ot ali ka minta keng pamitipun napun? Masalese na ngan? 






10. Where did you grow up, and how was your childhood there?
Nokarin ka meragul, ampon makananu ya ing kayanakan mu kanita?






11. What’s your favorite way to unwind after a long, stressful day?
Nanung peka buri mung gagawan neng bisa kang mag-relax kaybat na ning makaba at mapagal a aldo?






12. Who's someone that has inspired you a lot in your life?
Ninu ing taung memyeng marakal a inspirasyun king kekang bie?






13. When did you start learning to play the guitar, and how long did it take?
Kapilan ka megumpisang tinukup gitara ampon makananu kalwat bayu ka mebyasa?






14. Why do you think people struggle with time management so much?
Para keka, bakit dakal la reng tau a magkasakit sasamasan ing karelang oras?






15. How often do you go hiking, and where’s your favorite trail?
Makananu ka karalas mamunduk ampong nokarin ya ing pekaburi mung dadalanan?






16. Which movie would you recommend for a fun night watch?
Nanung pelikula ing arekomenda mu a masayang alben king bengi?






17. Who was the last person you talked to before going to sleep last night?
Ninu ing taung tauli mung pakisabyan bayu ka matudtud nabengi?






18. What motivates you to keep pushing through hard days?
Nanu la reng bage a magpasikan keka ban akabyusan mu la reng masasakit a aldo?








19. Where can I find the nearest pharmacy that's still open at this hour?
Nokarin ku kaya manakit pekamalapit a botika a makabuklat pa king oras ayni?








20. When was the last time you tried something completely new?
Kapilan ka tauling sinubuk bayung bage?








Category 10: Locations, Directions, Motions


1. Are you already at the mall?  
Atyu naka keng mall?  






2. Not yet, I’m walking from the bus stop now.  
Ali pa, maglakad ku ibat  keng bus stop ngeni.  






3. Which entrance are you going to use?  
Sanung pasbul ing gagamitan mu?  






4. The one near the food court, it’s closer.  
Ita keng malapit food court, mas malapit ya.  




5. Okay, I’ll wait for you at the escalator.  
Sige, panenayan daka keng escalator.  






6. Are you coming from the north side or south side?  
Ibat ka keng bandang pangulu o bandang mauli?  






7. From the south side, traffic was bad.  
Ibat ku keng mauli, malala ya ing trapik.  






8. Do you see the fountain in the center?  
Akikit me ing fountain keng libutad?  






9. Yes, I’m walking past it now.  
Wa, limpasan ku ne ngeni.  






10. Turn right after the fountain, the escalator is there.  
Likoru ka king wanan kaybat ning fountain, atyu ya ing escalator karin.  






11. Got it, I’m heading up now.  
Ikwa ku ne, mukyat naku kanyan.  






12. Are you on the second floor already?  
Atsu na ka pin keng kadwang palapag?  






13. Yes, I’m standing near the bookstore.  
Wa, makatuknang ku malapit keng bookstore.  






14. Okay, I’ll walk towards you.  
Sige, lumakad naku papunta ken.  






15. Can you see me coming from the left side?  
Akikit mu kung menibat keng kayli?  






16. Not yet, I’m checking the crowd.  
Ali pa, lalawen kula reng tau.  






17. I’m waving my hand now so you can see me.  
Pepepe ku ngeni ban akakit mu ku.  






18. There you are! I’ll move closer.  
Ayta pala ika! Lumapit naku.  






19. Let’s walk straight to the food court.  
Lumakad tamu diretsu keng food court.  






20. It’s just over to the right.
Atyu ya mu keng wanan.




Category 11: Commands & Requests


1. Could you pass me the charger on the table? I need to charge my phone right now.
Malyari meng pakidwag kanaku ing charger keng lamesa? Kaylangan keng i-charge ing selpon ku ngeni.








2. Sure, here you go. Let me know if you need anything else.
O sige, oini na. Pakisabi mu namu kaku nung atin ka pang kailangan.








3. Don’t forget to lock the door when you leave, especially if no one’s home.
E me kakalingwang isara ing pasbul kalako mu, lalu na nung alang tau keng bale.








4. Got it. I’ll make sure to lock it. Thanks for the reminder.
Uwa, siguraduan kung maka sara ya, salamat keng paganaka








5. Can you help me carry these bags upstairs? They’re a bit heavy for me alone.
Malyari mukung sopan ipanik deng bag areni? Milalu la kasi mabayat para kanaku.








6. No problem. I’ll carry some so it’s easier for you.
Alang problema. Ibwat ko deng aliwa ban mas maligwa keka.








7. Please email me the report before 5 PM so I can review it before the meeting.
Malyari meng i-email ing report kanaku bayu miras alas singku? Bantang a-review ke pa bayu ing pulung.






8. Sure, I’ll send it before then. Hope it helps during the meeting.
Awa sige, ibie ke keka bayu ita. Sana makasaup ya keka king pulung.








9. Wait for me at the entrance—I’ll just grab my jacket and be right out.
Panayan muku keng arap, kwanan kemu ing jacket ku kayi lumwal nku.








10. No rush. I’ll wait here.
E ka mamaligwa, panenayan daka keni








11. Could you explain what you said again? I didn’t really understand what you meant.
Malyari meng palino pasibayu ing sinabi mu? Ali ke kasi ikwa nung nanung buri mung sabyan.


12. Of course. I’ll make it clearer this time.
O sige. Sabyan keng mas malino keka ngeni








13. Stop scrolling for a moment and listen.I need to tell you something important
Tuknang kapa mag-scroll tsaka ka makiramdam. Atin kung sabyang maulaga.








14. Oh, sorry. I’m listening now. What is it?
Ay, panupaya.  Makiramdam naku, nanu ya ing sabyan mu?






15. Please speak slowly so I can understand. English isn’t my first language.
Malyaring bagalan me ing pamagasalita mu ban antindyan daka, ali ke mumunang lengguwahe ing Inglis.








16. Ah, got it. I’ll slow down, sorry about that.
Ah, uwa.. Bagalan kuna. Pasensya naka ne.








17. Remind me to water the plants tomorrow morning, or they’ll dry out again.
Paganaka mu kanaku a tugtugan ko deng tanaman bukas abak, pota langi no naman.








18. No worries. I’ll remind you first thing tomorrow.
Alang problema. Mumunang sabyan ku keka ita kinabukasan








19. Just be honest with me. I’d rather hear the truth directly.
Sabyan mu ing tutu kanaku, mas buri kung damdaman direkta ing tutu.










20.  I respect that. I won’t keep anything from you.
Respetwan ku ita, ala kung sasalikut keka.








Category 12: Emotion, Opinion, Affirmation


1. I feel incredibly grateful for all the support during those hard times.
Pasalamat ku king dakal a suportang tinggap ku kabang daralan kung masakit a panaun.






2. You handled it well, it really shows.
Inarap meng masalese, akakit ke.






3. That movie caught me off guard,I actually cried.
Ing pelikulang ayta, e ke asahan, ginaga ku pin.






4. Same here. It was more emotional than I expected.
Yaku man, lakwas yang malungkut pala ita keng asahan ku.






5. It frustrates me when people don’t listen before jumping in.
 Mabubusit ku ustung deng aliwang tau e la makiramdam bayu la salangsang.






6. I understand. Everyone wants to be heard, but few want to listen.
Ayntindyan daka, dakal bisang magsalita pero ditak la mu ding bisang makiramdam.






7. She’s so passionate about helping the environment.
Neng ka sigasig keng pamanyaup keng kapaligiran.






8. I admire that kind of dedication.
Tatalangan ke ing dedikasyun na.






9. I was nervous before the interview, but it went well.
Kakarug ku bayu ing interbyu, oneng masalese neman






10. See? You were more prepared than you thought.
Ikit mo? Mas preparadu ka kesa keng inisip mu.






11. Crowded places really make me anxious.
Mababalisa ku tagana kareng mataung lugal.






12. Then let’s stay somewhere quiet, if that helps.
Nung makanyan, magdatun tamu keng lugar a taimik, nung makasaup ita.






13. I’m really proud of how far you’ve come.
Pagmaragul ku nung makananu kalawut ing disan mu.






14. Thank you, it means a lot coming from you.
Dakal a salamat, dakal yang  kabaldugan neng ibat ya keka.








15.  The news shocked me, I needed time to process it.
Mebigla ku keng balita. Mengaylangan kung oras ban i prosesu ita






16. Take all the time you need. Processing takes time too.
Kwanan mu ngan ing oras a kaylangan mu, ing pagprosesu mangaylangan ya namang oras.






17.  She looked upset but didn’t want to talk.
Lupa yang buysit oneng e ya bisang makisabi.




18. Maybe she just needed to be alone.
Siguru, kaylangan na pang magdili-dili.




19.  I think everyone deserves another chance.
Isip ku balang metung dapat atin la pang pangadwang tsansa.






20. True. People change, and growth takes time.
Tutu, magbayu la deng tau, ampon mangalilangan yang oras ban sumulung.






Category 13: Descriptions & Narration


1. I watched the sunset behind the mountains.
Inalben ke ing pamag albug naning aldo keng gulut na ning bunduk




2. That sounds beautiful. I wish I saw it too.
Kasanting daramdaman. Sana ikit ke mu naman.






3. I walked slowly through the gallery. Every painting felt like a story.
Mabagal kung linakad pasibayu keng kwartung letratuan. Balang pinta balamu metung yang istorya








4. I love when art speaks like that.
Buri ke istung magsalita ya ing sining nang anti ita.






5. That house looked abandoned, plants on the walls, dust everywhere.
Lupa yang abandunadu ing baleng ayta, atin neng tanaman keng pader, alikabuk gyang nokarin






6.  Like it’s been forgotten for years.
Balamu mekalingwan yang pilang banwa






7. Be careful with that glass, it’s from my grandmother.
Kala-kalake ka keng basung ayan,i bat yapa kang apu ku iyan.






8. Don’t worry, I’ll handle it gently.
E ka mikakunu. Tatalnan keng masalese.






9. I found old photos in a box I forgot I had.
Ikit ko deng lumang letratrung akalingwan kuna.






10. How deep did the memory hit you?
Makananu kalalam naka tiran ning memorya.






11. When the rain came, I just stood there.
Inyang dinatang ne ing uran, tinikdo kumu keta.






12. That smell always takes me back to my childhood.
Ing bawu na ning uran, parati nakung babalik keng kakung kayanakan.






13. He read the letter out loud.
Asna kasikan ing boses na, kabang babasan ne ing sulat.






14. The must have been tense
Mabayat siguru ing panamdaman na nita.




15. I ran so hard, my legs almost gave up
Masalusu kung milayi, ditak namu e dana agyu deng bitis ku.






16. And you didn’t stop. That’s grit.
Kayi ali ka tinuknang, sikan ning lub ita.






17. When she sang, my eyes only looked at her.
Anyang magkanta ya, ya mu ing ikit naning mata ku.








18. That’s what real presence feels like.
Apin yan tutung panamdaman ning tutung prisensya.








19. I stood at the edge of the stage, nervous but ready
Atyu ku king gilid na ning entabladu, mag nerbyus oneng makasadya ku






20. And you stepped forward anyway.
Oneng tinakbang kapa mu rin payarap.












Category 14: Casual Conversation


1. I just woke up, did you already eat?
Kakagising ku pa, mengan na ka?






2. I’m thinking of skipping today. You in?
Isipan kung lakton ngeni, bisa ka?






3. I haven’t done anything all day. What about you?
Ala ku man gewa pepatingapun, ika tin ka?






4. I saw something that reminded me of you.
Atin kung ikit a megpaganaka kanaku keka.




5. I want to go out. You feel like going somewhere?
Bisa kung lumwal. Ika bisa ka naman lumwal?






6.  I forgot what I was going to say to you.
Akalingwan ke ing buri kung sabyan ku keka.






7. I’ve been so lazy lately. How about you?
Nakung katamad ngeni, ika man?






8. Same here. My bed is winning
Yaku man, sasambut ya ing pagkeran ku.






9. I tried cooking today... it didn’t turn out good.
Meglutu ku ngeni… ali ya masalese ing keyaryan.






10. What happened? Did it burn?
Nang milyari? Dilukan me?






11.  I miss just talking with you.
Paninintunan ku ing maki talamitam keka.








12. Me too. We should do that soon.
Yaku man, gawan taya yan keng misan.






13. I like days like this
Buri ku ing anti ining aldo.






14. Quiet and simple.
Matahimik ampon simpli.






15.  I can’t sleep lately. You too?
Ali ku mipapatudtud kerakalan, ika man?








16. Same. My brain’s just too loud.
Yaku man, asne sigla ing utak ku. 






17. I'm watching a movie right now. What are you watching now?
Manalbe kung pelikula ngeni, nanung alben mu ngeni?






18. I'm rewatching that show you told me about!
Alben kent pasibayu itang pelikulang sinabi mu kanaku!






19. I’m trying not to spend, but I saw something I want.
Ali ku bisang gumastus, oneng menakit kung buri ku.






20. Buy it! Treat yourself.
Salwan me!, libri me ing sarili mu.






Category 15: Short Phrases


1. How are you today?
        Komusta na ka ngeni?




2. I’m doing fine.
        Mayap naku man.




3. You’re so ugly.
        Katsura mu.




4. I’m hungry.
        Maranup ku.




5. Where are you?
        Nokarin ka?




6. I’m on the way.
        Atyu ku keng dalan.




7. What should we talk about?
        Nanung pisabyan tamu?




8. I’m sorry.
        Panupaya 




9. Let’s eat.
        Mangan tana.




10. The weather is bad.
        Matsura ing panaun.




11. Have a good day!
        Mayap a aldo!




12. Thank you very much!
Dakal a salamat!




13. You look so beautiful today.
Lupa kang malagu ngeni.




14. Wait a second.
Manaya ka saguli.




15. You’re welcome!
Alang nanu man!




16. Just kidding.
        Biru mu.




17. I’ll call you back later.
        Awsan da ka pota.




18. I feel happy today.
        Masaya ku ngeni.




19. You always make me smile.
        Maralas mukung apapakayli.




20. I just woke up.
Kagigising ku pa.






21. I got a lot to do today.
        Dakal ku gawan ngening aldo.




22. Where were you from?
Nukarin ka ibat?




23. Get out of there!
Mako naka ken.




24. What time is it?
Nanu nang oras?




25. Go sit over there.
Lukluk naka keta.




26. Stand up straight.
Tikdo kang masalese.




27. What are you doing
Nanu g gagawan mu?




28. Let’s go over there.
Munta tamu keta,




29. That’s it.
Ita mu.




30. I love you.
Kaluguran daka.




31. Like no one is worrying about you
Balamu alang migaganaka keka






32. Good morning!
Mayap a abak!




33. Good afternoon!
Mayap a gatpanapun!




34. Good evening!
Mayap a bengi!




35. I’m going down.
        Tipa ku.




36. I’m going up.
        Manik ku.




37. I’m going left.
        Mag dane kung kayli




38. I’m going right.
        Mag dane kung wanan.




39. Let’s go.
        Mako tana.




40. Can you go faster?
        Lagwa mu.